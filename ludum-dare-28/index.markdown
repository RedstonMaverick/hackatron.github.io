---
layout: default
title: Ludum Dare 28
description: Partecipa alla famigerata Game Jam e crea un video gioco in un weekend.
language: it
---

## Ludum Dare 28

Ludum Dare è una Game Jam Online dove persone da tutto il mondo si sfidano nella creazione di un videogioco a tema nell'arco di un week end (48 ore).

Alla fine della competizione tutti i partecipanti hanno tre settimane per giocare e votare i giochi degli altri concorrenti. Dopo queste tre settimane vengono annunciati i vincitori.

Per partecipare al Ludum Dare 28 iscriviti su [http://ludum-dare-28.eventbrite.com](http://ludum-dare-28.eventbrite.com).

L'evento si divide in due categorie: *Competition* e *Jam*.

Le regole principali per la Competition sono:

1. Devi lavorare da solo.
1. Il codice del gioco e i contenuti devono essere creati nell'arco delle 48 ore.
1. I giochi devono essere basati sul tema.
1. Librerie e middleware pubblici sono permessi.
1. Strumenti di sviluppo e per la creazione di contenuti sono permessi. (3dsmax, Photoshop, Flash, ecc.)
1. Il codice sorgente dev'essere incluso.

Nella Jam si applicano le stesse regole della Competition, ma potrai lavorare in team e hai un giorno in più per sviluppare il tuo gioco (72 ore).

Nota per chi sceglie di parteciare alla Jam: per motivi logistici non è possibile stare in H-Farm anche lunedì.

## Dove

### H-Farm

Via Sile, 41
31056 Roncade
Treviso, Italy

<iframe src="https://www.google.com/maps/embed?pb=!1m14!1m8!1m3!1d2793.313664180497!2d12.4280279!3d45.5641306!3m2!1i1024!2i768!4f13.1!3m3!1m2!1s0x477952f471c3308d%3A0x4a11258524a51b8e!2sH+-+Farm+Spa%2C+Via+Sile%2C+41%2C+Roncade+Treviso!5e0!3m2!1sen!2sit!4v1386243921356" width="640" height="480" frameborder="0" style="border:0"></iframe>

### Come raggiungere H-Farm

Il modo più comodo di raggiungere il luogo dell'evento è usando l'auto.

Da est sulla SS Triestina, superato il cavalcavia di Portegrandi svoltate a sinistra in Via Sile. Dopo circa 300 m sulla destra al numero 41 troverete una casa rossa e con mattoni a vista con un cancello nero aperto: è la sede di H-Farm.

## Quando

L'evento ospitato in H-Farm comincia [sabato alle 9:00 CET](http://www.wolframalpha.com/input/?i=14%2F12%2F2013+9%3A00+CET) e termina [domenica alle 20:00 CET](http://www.wolframalpha.com/input/?i=15%2F12%2F2013+20%3A00+CET).

## Vitto e alloggio

Pranzi e cene sono a carico dei partecipanti, ma la birra è gratis fino ad esaurimento scorte (due fusti di birra gentilmente offerti dall'organizzazione).

La notte di sabato si potrà dormire in H-Farm, quindi portate un sacco a pelo e un materassino.